1ページ目
記事タイトル
Venontjaraj kongresoj monda kaj nacia 

本文
Aŭstrio ĝis nun okazigis kvarfoje la Universalan Kongreson (UK), sed ĉiam la kongreso havis lokon en Vieno, la ĉefurbo. Lastatempe nin atingis informo, ke venontjare la 111-a Universala Kongreso de Esperanto okazos ja en Aŭstrio sed ne en Vieno. Gastigos ĝin unuafoje la dua plej granda urbo de la lando kun 290 mil loĝantoj - Graz, kiu mem havas sufiĉe fierindan Esperanto-historion. 



La antaŭaj vienaj UK-oj okazis en la jaroj 1924, 1936, 1970 kaj 1992. Al la kongreso en 1992 aliĝis 3033 personoj: tuj post la fino de la Malvarma Milito forte reprezentiĝis Pollando (500 aliĝoj laŭ la Kongresa Libro), sed aliaj orient-eŭropaj landoj multe malpli pro viza kaj mona problemoj. Sed ankaŭ la 55-a UK en 1970 estis sufiĉe memorinda ĉar ĝian inaŭguron alparolis la tiama federacia ŝtatprezidanto de Aŭstrio Franz JONAS (1899–1974), konvinkita socialisto kaj esperantisto. En sia saluto li atentigis, ke la 1-a Aŭstria Esperanto-Kongreso okazis en Graz en 1904 do unu jaron pli frue ol la 1-a UK en Bulonjo-sur-maro! 



En la supra foto Jonas ricevas florbukedon de kvar geknaboj reprezentantaj la Infanan Kongreseton.  Apude rigardas lin i.a. (maldekstre de Jonas) Ivo LAPENNA, la tiama prezidanto de Universala Esperanto-Asocio. 


Se ni turnas nian atenton de la kunteksto monda al la japana, estas decidite, ke en 2026 la 113-a Japana Esperanto-Kongreso havos lokon en la gubernio Tiba. Surprize, ke la gubernio gastigos la kongreson por la unua fojo, simile kiel Saitama, kiu en 2019 unuafoje ĝin okazigis. Pri tio ne kulpas la malviglo de la loka movado, sed la proksimeco al Tokio, kiu en la regiono ĉirkaŭ la metropolo ĝis nun plejparte akaparis la honoron organizi la tutlandan esperantistan aranĝon. Nun tamen de Tiba venas la Nova Sento. 




Kvankam la precizaj datoj de la kongreso ankoraŭ ne estas fiksitaj temas pri iam en oktobro, verŝajne, en la suba foto vi vidas anaron de "Tiba Esperanto-Societo", kiu pozas por esti fotita por montri sian decidemon sukcese aranĝi la kongreson. Ĉu ni povus atendi, ke prepare al la kongreso fondiĝos plia(j) Esperanto-grupo(j) en la gubernio? 


Sur p.14 de tiu ĉi numero vi trovas anoncon pri la septembra aranĝo de la ĉi-supre nomita societo. Temas pri prelego de Angela OEHLER kaj koncerto de la muzikgrupo Kajto. La evento ne nur heroldos la tiam tuj baldaŭajn 11-an Azian-Oceanian/112-an Japanan Kongreson de Esperanto okazontajn en la urbo Okayama, sed kompreneble ankaŭ la venontjaran japanan kongreson. 



2～3ページ目
記事タイトル
Akrevide, Akreflare -kiel ni fosas nian sulkon? (25) Academia Vivarium Novum - la loko kie homaranismo realiĝas SUZUKI Ryuzo (studento, Chiba) 



小見出し
Vivi romie sed senpage 

本文
Al tiuj, kiuj studas la antikvan literaturon de Okcidento, multaj mokante direktas krudajn vortojn kiel ĉi tiun: "Sed ĉu iu ankoraŭ nun parolas en la latina aŭ en la antikva greka? Certe neniu!" Kontesti tiun kalumnion ebligas al ni Academia Vivarium Novum (mallonge: AVN, https://vivariumnovum.net/en). Ĉi tiu privata eduka institucio kuŝas sur altaĵo en suburbo de Romo, de kie oni povas rigardi, ĉirkaŭate de la netuŝita naturo, la tutan panoramon de la itala ĉefurbo, tiel ke ne estas mirinde, ke en la 17-a jarcento la nobela familio Falconieri lokis sian vilaon tie. Tamen la plej rimarkinda trajto de AVN nek estas ĝia situo nek ĝia elvido, sed ke ĝiaj studentoj devas paroli NUR aŭ latine aŭ malnovgreke. AVN estas lernejo kun internulejo, en kiu proksimume 50 viraj lernantoj kunvivas de oktobro ĝis sekvantjara junio sub la gvido de ses ĉefaj instruistoj. Oni varbas studentojn ĉiujare el la tuta mondo kaj elektas ilin laŭ paperoj kaj intervjuoj. Preskaŭ ĉiuj el ili estas eŭropanoj aŭ latinamerikanoj, sed kelkaj devenas el Azio aŭ Afriko. El Azio precipe multas ĉinoj, ĉar la lernejo Wenli, kiu situas en Zhejiang-Provinco kaj ofertas elstaran klasikan edukadon, sendas al Romo plurajn entuziasmajn studentojn. AVN ne postulas lernokotizon nek la kostojn de manĝaĵoj, akvo, hejtado ktp. Ĝi provizas studentojn per ĉiaj necesaĵoj kiaj ŝampuo kaj dentopasto, kaj pro tio oni povas koncentriĝi al la studado de klasika literaturo aŭ filozofio en absolute senmanka medio. 





小見出し
Ĉiutaga vivo severa...? 

本文
Nu, mi priskribu la rutinon de ĉiutaga vivo. Neniu tago komenciĝas sen kantado: de 8:15 ĝis 9:00 ĉiuj studentoj kaj instruistoj kolektiĝinte en muziksalono ekzerciĝas en hora kantado. Tie kompreneble estas kantataj kaj malnovgrekaj kaj latinaj kantoj kun mezepokaj kaj frumodernaj melodioj. Tiel ni ekzercas nin en kantado por doni koncertojn okaze de kunvenoj pri klasikaĵoj en nia lernejo aŭ aliaj institucioj. Post ekzercado, ni kune matenmanĝas, purigas la tutan lernejon, kaj tuj poste, je 10:00 komenciĝas la unua leciono. Ĉiu leciono daŭras unu horon kaj duonon, kaj ni lernadas ĝis 21:00 ekskluzive de tagmanĝo je 13:30. Estas instruataj la latina, la malnovgreka, klasika filozofio, poetiko, klasika literaturo kaj mezepoka literaturo, kaj al ili aldoniĝas en la posta duono de jaro kunlegado de Eneado. Ĉiuj lecionoj senescepte okazas aŭ latine aŭ malnovgreke, tiel ke ne licas dependi de la angla nek de la itala. Post vespermanĝo ĉiu enlitiĝas en sia dormoĉambro. Ĉi tiel pasas unu tago krom ripoztagoj, t.e. dimanĉoj kaj ferioj entute trisemajnaj. 





Eksciinte la ĉiutagan rutinon, vi eble sentas ke la vivo en nia institucio estas severega (kion ankaŭ mi mem supozis antaŭ la komenco de la tiea loĝado), sed tio ne veras. La lernejo troviĝas en Italujo, kaj parte pro tio ĉiuj instruistoj, kvankam kelkaj el ili ne estas italoj, ĉiam malfruas almenaŭ 15 minutojn kvazaŭ interkonsentite.  Krome, ĉar ni ne ĉiam havas lecionojn tutan tagon, ne mankas libertempo, dum kiu ni povas siesti aŭ iri al glaciaĵejo por gustumi t.n. "gelato". La instruistoj estas tre afablaj, tial la duono de ĉiu leciono konsumiĝas per ŝercoj de instruistoj kaj komikaj respondoj de studentoj. Preskaŭ ĉiuj modernuloj pensas ke en sia ĉiutaga vivo oni neniel povas uzi la antikvajn lingvojn, sed alkutimiĝo ebligas fari kion ajn ni volas. Mia persa amiko, kiu antaŭe neniam lernis la latinan, fine atingis tian nivelon, ke li latine ne angle! ludis la homlupo-ludon senprobleme. Okazis ankaŭ ekskursoj pli-malpli ĉiumonate, en kiuj ni vidis romiajn ruinojn en Tuskolo kaj naĝis en la Tirena Maro. En junio ni vizitis diversajn lokojn ĉirkaŭ Napolo dum tri tagoj. Mia vivo en AVN estis, kontraŭ mia antaŭsupozo, nenio alia ol plezuro. 





小見出し
Utopio de homaranistoj 

本文
Sed la plej lernenda gravaĵo en nia lernejo estas nek la deklinacio de "puella (latine: knabino)" nek la uzado de aoristo, sed tio, kio estas nomata latine "humanitas" (homeco). Forvojaĝinte de mia patrujo kaj amikumante kun diversnaciaj homoj samkiel Odiseo πολλῶν δ᾽ ἀνθρώπων ἴδεν ἄστεα καὶ νόον ἔγνω [Odiseado 1.3] (vidis urbojn de multaj homoj kaj ekkonis ilian menson) mi lernis ke ĉiuj homoj ridas pri la samo kaj lamentas pri la samo. Tio estas tre simila al "homaranismo" de Zamenhofo. Mi forte deziras, ke vi, esperantistoj, havu okazon propraokule vidi homaranismon disflorantan per la latina kaj la malnovgreka en AVN. 


以下に、添付されたPDFファイルから抽出したすべてのエスペラント文をページごと、原文のレイアウトを考慮してまとめました。

1ページ目
記事見出し、写真キャプション

Kelkaj fotoj pri la 110-a UK 

Legu ankaŭ artikolon pri la kongreso sur p.2-4 ĉi-numere. 

UNIVERSALA KONGRESO DE ESPERANTO 

Dum la fermo, So Jinsu el Korea Respubliko, reelektita kiel vicprezidanto de UEA por la nova mandato, gestas sur la podio. 

Futbalistoj viciĝas atendante la komencon de la futbala matĉo inter la esperantista kaj loka teamoj (ĉiumomente ses ludantoj kontraŭ ses), programero de la kongreso jam tradiciiĝinta. 

Ĉi-jare ĝi finiĝis neŭtrale 5:5, sed sekvis t.n. punŝotoj, en kiuj pli sukcesaj montriĝis la esperantistoj. 

Unu el la celoj de la kongresaj ekskursoj estis la vilaĝo Velehrad, ĉ. unu horon kaj duonon for de Brno per buso, unu el la plej gravaj pilgrimlokoj de Ĉeĥio. 

記事: La 81-a IJK kontraŭ genocido en Palestino

La 81-a IJK kontraŭ genocido en Palestino 

La ĉi-jara IJK (Internacia Junulara Kongreso de Esperanto) okazis en Cisarua, Indonezio kun 140 partoprenantoj el 33 landoj (legu pri la impresoj de partoprenanto sur p.6-7, 21 ĉi-numere). 

Dum kutime partoprenantoj en IJK estas grandparte eŭropanoj, en ĉi tiu unua IJK ekster Eŭropo post 2017, vigle aktivis kaj azianoj kaj afrikanoj. 

Dum la kongreso multaj anoj manifestaciis kontraŭ genocido en Palestino (ili eĉ okazigis 2-horan programeron sub la slogano "Libera Palestino"), postulante ke TEJO esprimu sian solidarecon kaj al la palestina kaj al la israela popoloj suferantaj diskriminaciojn pro la agado de sia registaro. 

Akceptinte ĉi tiun opinion, TEJO starigis laborgrupon por verki propran deklaron, samkiel la asocio faris oficialan deklaron solidare al la popolo de Ukrainio pro la agreso de Rusio. 

Ankaŭ menciendas, ke multaj spertis stomakajn problemojn pro nesufiĉe higienaj kranakvo kaj manĝaĵoj. 

Iom malpli granda nombro de partoprenantoj kaj angla krokodilado propagiĝanta inter ili ne malpli bedaŭrindis. 

Oni anoncis, ke la venontjara kongreso okazos en Katalunio, Hispanio. 

(resumita laŭ raporto de Libera folio) 

2ページ目
記事: La 81-a IJK en Cisarua, Indonezio

La 81-a IJK en Cisarua, Indonezio 

Kiam la mondo kuniĝis sub la ĉielo de Cisarua 

TAKADA Jotaro (instruisto de la japana lingvo, Tokio) 

La 81-a Internacia Junulara Kongreso (IJK) okazis en Cisarua, Indonezio de la 9-a ĝis la 16-a de aŭgusto. 

Mi ŝatus rakonti ĉi tie pri miaj spertoj en la kongreso. 

Kia urbo estas Cisarua? 

Indonezio konsistas el multegaj insuloj, kaj Cisarua estas parto de la insulo Javo, per aŭto du horojn for de la ĉefurbo Ĝakarto. 

La urbo estas sur altaĵo, kaj oni vivas tre agrable eĉ en aŭgusto pro ne tro alta temperaturo: inter 18 
∘
 C kaj 25 
∘
 C. 

La kongresejo Alfa Resort Hotel and Conference (Supra foto) situas iom malproksime de la urbocentro, kaj havas novajn kaj belajn loĝejojn kaj eĉ naĝejon. 

Ĝia ĉirkaŭaĵo plenas de la naturo kaj sub la bona vetero videblas ĉiuj grandegaj montoj en Cisarua. 

La kongreso proponis diversajn ekskursojn kiuj ebligis ĝuadon de la riĉa naturo. 

Mi ekzemple provis kunflosadon (angle: body-rafting; Maldekstra foto), sporton en kiu oni nur portas naĝkostumon kaj savjakon por subeniri kaj trapasi riverojn sen boato. 

Oni ne nur flosas laŭ la fluo, sed ankaŭ marŝas kontraŭ ĝi kaj plonĝas en akvofalojn. 

Tiu aktiveco postulas energion kaj kuraĝon, sed samtempe ebligas ĝui la belecon de riveroj kaj arbaroj. 

Programeroj kun internacia etoso 

En IJK kolektiĝas esperantistoj de diversaj landoj kaj pro tio multas programeroj kun internacia etoso. 

En Monda Parado en la 2-a tago, kongresanoj marŝis tra la kongresejo portante tradiciajn aŭ tipajn vestaĵojn de siaj hejmlandoj aŭ urboj. 

Ni vidis vestaĵojn de tiaj landoj kiaj Indonezio, Vjetnamio, Nepalo, Barato kaj Filipinoj. 

En la 4-a tago ni havis alian feston Trinkomanĝa Nokto, en kiu ĉeestantoj ofertis siajn hejmlandajn dolĉaĵojn kaj trinkaĵojn. 

Gustumante manĝaĵojn de diversaj landoj, oni sentas kvazaŭ oni vojaĝus tra la tuta mondo. 

Ni japanaj esperantistoj kompreneble ĉeestis tiujn mojosajn eventojn. 

Ni surhavis japanajn somerajn vestaĵojn kiel jukata aŭ ĝinbej en Monda Parado (Supra foto), kaj ofertis tipajn manĝetojn kiel rizkukoj, kaj eĉ japanan brandon en Trinkomanĝa Nokto. 

Ĉeestantoj el diversaj landoj 

La ĉi-jaran IJK-n ĉeestis 14 japanaj esperantistoj, la dua plej granda grupo post tiu de Indonezio, la gastiganta lando. 

Fakte, la 

フッター

La Revuo Orienta 2025 oktobro. 

3ページ目
記事続き: La 81-a IJK en Cisarua, Indonezio

plejparto, pli ol 70%, de la kongresanoj venis el aziaj landoj pro la geografia proksimeco. 

Estis bonega okazo por mi konatiĝi kun aziaj esperantistoj ĉar mi agadis ĝis nun nur en japana kaj hispana esperantujoj. 

Grandaj internaciaj Esperanto-eventoj kutime okazas en Eŭropo. Tie estas multe da parolantoj, kaj ili amase ĉeestas tiujn eŭropajn eventojn, sed venas malmulte da homoj el aliaj mondpartoj. 

Oni devus okazigi Esperanto-eventojn ĉiujare en malsamaj lokoj de la mondo por ke esperantistoj el la tuta mondo povu kunveni. 

Mi esperas ke venontaj kongresoj okazos en Afriko, Sudameriko kaj Oceanio, same kiel pasintjare okazis UK en Tanzanio kaj ILEI-Konferenco en Brazilo. 

Sed en Cisarua ja ne mankis kongresanoj el aliaj kontinentoj krom Azio. 

Ekzemple, je mia granda surprizo kaj ĝojo mi revidis katalunajn samiedanojn kun kiuj mi konatiĝis en RenKEJtiĝo, junulara aranĝo en Hispanio (vd. pp. 2-3 de la maja n-ro; Dekstra foto), 

Buntaj programeroj pri la kongresa temo 

Multaj prelegoj, diskutrondoj kaj atelieroj traktis diversecon, speciale tiun de Indonezio, sekvante la kongresan temon: "Diverseco, solidareco kaj toleremo". 

En la lando oni ja parolas pli ol 700 lingvojn. 

La indonezia mem, oficiala lingvo, karakterizata de ĝia simpla gramatiko, estas lingvo planita por funkcii kiel komuna lingvo por ĉiuj indonezianoj kun malsamaj denaskaj lingvoj, alivorte kiel "indonezia Esperanto". 

Tion ni lernis en dumkongresa kurso de la indonezia. 

Okazis ankaŭ kursoj de regionaj lingvoj parolataj en la insulo Javo: la sunda kaj la java. 

Krome okazis atelieroj de indoneziaj dancoj kaj de tradicia muzikilo angklung, kiu, farite de bambuo, similas al la okcidentaj man-sonoriletoj. 

Unu el miaj plej ŝatataj programeroj estis prelego pri tradiciaj indoneziaj teksaĵoj, dum kiu preleganto klarigis procezojn per kiuj oni produktas ilin, montris malsamajn dezajnojn, kaj fine permesis al aŭskultantoj surprovi la teksaĵojn. 

Mi mem prelegis pri ekzemplo de kultura diverseco en Japanio (Maldekstra foto). 

Mi prezentis la mangaon Golden Kamuy, kiu traktas Hokkajdon post la fino de la rusa- japana milito. 

En ĝi la ĉefrolulo SUGIMOTO Sajĉi serĉas kun helpo de ajnua knabino Aŝirpa amason da oro kaŝitan de ajnuoj. 

En la mangao kunplektiĝas pluraj gravaj temoj kiaj la insulo Hokkajdo, historia ŝanĝiĝo de Edo-epoko al Mejĝi-epoko, fragilaj rilatoj inter Rusio kaj Japanio, sed la plej gravan rolon ludas la ajnua kulturo, kiu ne nur estas prezentata fone, sed eĉ konsistigas kernan parton de la rakonto. 

Mi referencas precipe al la ajnuaj elementoj de la verko: religio, historio, vestaĵoj, lingvo kaj manĝaĵoj. 

Ĉiuvesperaj koncertoj 

La kongreso ĉiutage daŭris longe post la sunsubiro. Ĉiuvespere okazis koncertoj, tiu de tradiciaj indoneziaj muzikiloj, alia de loka rokmuzika grupo, kaj tria de tradiciaj indoneziaj dancoj. 

Ili ĉiuj reflektis (Daŭrigo sur p.21) 

フッター

La Revuo Orienta 2025 oktobro. 

4ページ目
記事: Akrevide, Akreflare -kiel ni fosas nian sulkon? (26)

Akrevide, Akreflare -kiel ni fosas nian sulkon? (26) 

Retrorigardo de mia lingvolernado jutube elsendita 

HITOFUŜI Hakka (V-tubisto, Kioto) 

Mi estas V-tubisto nomata HITOFUŠI Hakka. En aprilo 2025, mi komencis lerni fremdajn lingvojn ĉiumatene ĉirkaŭ du horojn en miaj jutubaj elsendoj. 


Lastatempe, la 26- an de aŭgusto mia lernado-elsendo atingis la rekordan nombron de cent fojoj. 

Hodiaŭ mi volas festi tion, kaj tiucele retrorigardos mian lernadon dum ĉirkaŭ kvin monatoj. 

Praktike mi skribos pri kelkaj lingvoj, kies lernadon mi trovis interesa. 

La artefarita lingvo Tokipono 

En aprilo mi komencis mian lernado- elsendon per la artefarita lingvo Tokipono. 

Tokipono estas kreita de la kanada tradukisto Sonja LANG en 2012. Gi havas tre simplan gramatikon kaj nur ĉirkaŭ 120 vortojn. 

Interese, tokiponaj vortoj ne havas fiksitajn gramatikajn rolojn. Ili povas ludi diversajn funkciojn laŭ la kunteksto. 

Ekzemple, tokipona vorto "moku" povas signifi "manĝi (i-vorto)", "manĝaĵo (o-vorto)" aŭ "manĝanta (a-vorto)" ktp., ĉio rilate al la ideo de manĝado. 

La roloj de la tokiponaj vortoj estas montrataj per pozicio en frazo. 

Ekzemple, en frazo "soweli li moku e kili", "moku" estas "mangi". Sed en frazo "mi pali e moku", "moku" estas "manĝaĵo". Resume, vorto tokipona havas nur radikon. 


Do oni ne devas memori ian ajn deklinacion. 

Tio estas lingva karakterizo tre ĝojiga por multaj lernantoj inkluzive de mi. 

Sukcesa trapaso de esperanta ekzameno 

Pli frue mi iom lernis Esperanton, kaj ekde majo mi komencis relerni ĝin. 

Ĉar mi deziris plialtigi mian nivelon esperantan, mi decidis ekzameniĝi je la Kvalifika Ekzameno de Esperanto laŭ JEI. 

Estis anoncite, ke la ekzameno okazos en la 28a de junio. 

Do mi tre intense okupiĝis pri la lernado de Esperanto dum unu monato. 

Mi opinias, ke por lingvolernado finfine gravas kiom da vortoj oni scias. 

Kompreneble gravas ankaŭ gramatiko, sed vi ne povas paroli, legi, skribi nek aŭdi iun lingvon, se vi scias neniun vorton. 

Do mi komencis testi mian memoron de vortoj en ĉiu fojo. Tiu stilo daŭras ĝis nun. 

Ĉar en la ekzameno mi devas paroli 

脚注

Virtuala jutubisto. Elsendanto en jutubo, kiu montras sin kiel virtuala avataro, t.e. rolulo kreita per komputila grafiko / Besto manĝas frukton/legomon / ** Mi faras manĝaĵon (t.e. kuiras) 

フッター

La Revuo Orienta 2025 oktobro. 

5ページ目
記事続き: Akrevide, Akreflare

Esperanton, mi zorgis pri tio, ke mi ekzercu min en parolado. 

Mi ne havas amikojn, kiuj parolas Esperanton, kaj do mi uzas ChatGPT-on por praktiki. 

Fakte ĝi fojfoje erare klarigas gramatikon, kaj tamen kun ĝi mi povas ekzerciĝi pli bone ol se mi farus tion tute sola. 

Ankaŭ jutubo kaj vikipedio tre multe helpis mian lernadon. Precipe jutubo helpis min por diktado. 

Miaj esperantaj oreloj "evoluis" dank' al jutubo, mi pensas. 

Tokipone: Mi pali e moku! 

Rezulte mi sukcesis trapasi la 3a-gradan ekzamenon. 

Lerni la rusan nur por amuzo! 

Sekve, mi komencis samtempe lerni la rusan kaj la hispanan ekde julio, sed mi ĉesis lerni la hispanan. 

Mi komprenis, ke la lernado fariĝas malfacila, se oni lernas du lingvojn samtempe. 

Se vi volas plibonigi vian lingvokapablon, la ofteco de lernado estas tre grava aŭ preskaŭ unike grava. 

Mi elektis la rusan, ĉar antaŭe mi ne lernis iun ajn slavan lingvon. Fakte, mi ne havis alian kialon. 

Oni ofte diras, ke lingvo estas nur ilo, aŭ ke gravas ĝin praktike uzi post kiam oni ĝin lernis. 

Sed por mi la lernado de lingvo mem estas amuza ludo, kaj nenio pli. 

Kiel alia v-tubisto ludas videoludon, tiel mi lernas lingvon. 

Nu, ofte oni diras, ke la rusa estas tro malfacila por lerni. Ankaŭ mi pensis tiel antaŭe. 

Sed nun, kiam mi finlernis ĝian gramatikon, mi havas alian opinion. Ĉiu lingvo havas kaj facilajn kaj malfacilajn elementojn, kaj kio ŝajnas malfacila, diferencas laŭ la lernanto. Certe, la rusa havas multajn gramatikajn regulojn, kiujn oni devas memori, sed krom kelkaj neregulaĵoj ĝi ne estas escepte komplika. 



Ankaŭ la prononco estas tute normala. 

Se oni devas lerni lingvon, oni simple lernas ĝin, kiom ajn ĝi ŝajnas malfacila ĉar ni ne povas anstataŭigi lingvon A per lingvo B. 

Mi lernis la rusan ĝis la fino de aŭgusto. 

Interesa skribsistemo de la tamazihtas 

En septembro mi komencis lerni la tamaziĥtan, kiu apartenas al la berbera lingvaro. Kial mi elektis lerni ĝin? 

Nu, elektis ĝin ruleto! Bone sistemigita gramatika libro de la lingvo estas verkita de japano, IŠIHARA Tadajoŝi, profesoro de Souka- universitato. 

Estas dank' al li, ke mi povas lerni la tamazihtan pere de la japana. 

La tamaziĥta estas uzata ĉefe en nord- okcidenta Afriko: ekzemple Alĝerio kaj Maroko. 

Ĝi havas unikan skrib-sistemon nomatan "tifinaha skribo". En tiu skribsistemo, "la tamazihta" estas skribata kiel "+.८.٤٧+". 

Ĝi estas fonetika sistemo simile kiel la latina alfabeto, kaj do oni povas ellerni ĝin relative rapide. 

Kaj la tamazihta prononco havas multajn kuriozajn sonojn, ekzemple frikativajn, laringajn, trilitajn ktp. 

Ĉar mi ne prononcis ilin antaŭe, mia gorĝo doloras pro la prononcaj ekzercoj. Sed ili estas tre interesaj. 

Tiel plu daŭros mia ludo kun lingvoj. 

フッター

La Revuo Orienta 2025 oktobro. 

6ページ目
記事: Rezulte de komunaj agadoj - Premio Ossaka 2025

Rezulte de komunaj agadoj - Premio Ossaka 2025 

Estas honoro al mi aljuĝo je Premio Ossaka; plej notinde estas, ke ĉiuj nomitaj meritoj apartenas ne al mi persone, sed al grupoj de kunlaborantoj. 

Unue pri mi: Mi eklernis Esperanton en 1968 en Sendai, loĝis ĉirkaŭ aŭ en Osako en 1970-aj jaroj, ĉirkaŭ aŭ en Jokohamo de 1980-aj jaroj, ĝis nun. 

Jen nur kelkaj el la epizodoj. 

1. Kuntraduko de kontraŭ-atombomba libro 

En 1978, la Esperantolingva versio de bilda dokumento- libro «Hirosima-Nagasaki» (Foto) estis publikigita. Mi estis unu el la kuntradukintoj el la japana kune kun KOGAHATA Noriko, poste mia edzino. 


La libro estis unu el la fruktoj kontraŭ atom- kaj hidrogenbomboj. Tiutema kunlaboro, ĉefe eljapanigado, daŭris de la 1950-aj jaroj. 

Sed lastatempe mi ne vidas projektojn kuntraduki ion. Tiu bona tradicio estu denove popularigenda. 

2. Kunredakto de retpaĝo NUN-Vortoj 

La retejo https://www.vastalto.com/nun/, gastigata de HIROTAKA Masaaki, estas laboro de la triopo, YAMAKAWA Shuichi, Hirotaka kaj mi. 

Ĝi listigas kompare novajn esprimojn en Esperanto. La triopo nun faras aktivadon en verko-helpado ĉe la projekto «Ni skribu!». 

3. La 92-a Universala Kongreso (2007) en Jokohamo 

Se mi elektus nur unu aferon en mia movada vivo, jen gastigado de tiu ĉi kongreso. 

SIBAYAMA Zyun'iti 

En mi la ideo havi la duan japanan UK (post 1965) konkretiĝis de la dialogo kun Kep ENDERBY en 1999. Li estis LKK-estro de la aŭstralia, 82-a UK en 1997. Komence la plano estis inviti UK en 2006, je la 100-jara jubilea jaro de japana E-movado. 



Sed aŭdante, ke Ĉinio invitis UK-n por 2004, ni ŝanĝis planon. 

Nian UK-on partoprenis 1901 homoj, sed al mi estas pli ĝoje, ke estis 300 helpantoj-volontuloj; iuj laboris rekte en la kongresejo, aliaj laboris en ekskursoj, antaŭ- aŭ posttempaj aranĝoj, redaktado de informiloj, kontaktado kun oficialaj instancoj ktp ktp. 

Baldaŭ pasos 20 jaroj de la 92-a UK. Ĉu ni baldaŭ povos inviti la 3an UK en Japanio? 

4. Agadoj en Jokohamo 

Mia aktiva engaĝigo al Jokohama Esperanto-Rondo (JER) estis de mia emeritiĝo en 2010. En 2011 mi kaj mia edzino fariĝis la redaktantoj de ties monata organo «La Tamtamo» (japanlingva) kaj «Novaĵoj Tamtamas» (esperantlingva). 

La grupo iĝis Neprofitocela Organizo Esperanto Jokohama en 2015, iniciatite de Doi Hirokaz, fondomembro de JER. 

Nun tiu grupo estas la sola NPO en japana esperantujo. 

Dank' al tiu jurpersoneco, ni povas posedi domon, nomatan Esperanto-Muzeo Jokohama. La Muzeo dankas al malavara donaco de iu anonimulo. 

Mi nun estas ties prezidanto, sed kompreneble la agado ne estas de tiu unuopa persono. 

Fine-dankon al mia edzino, kiu subtenadis min estante esperantisto kaj kunhejmano. 

フッター

La Revuo Orienta 2025 oktobro. 

7ページ目
記事: Esperantistoj foje eldonas librojn ... pri aliaj lingvoj

Esperantistoj foje eldonas librojn ... pri aliaj lingvoj 

Vespere de la 8-a de septembro kunvenis pluraj esperantistoj en restoracio en Tokio. Ili bonvenigis prof. d-ron SUMI Yusuke (Dua de maldekstre en la dekstra foto), membro de JEI, kiu loĝas en Rumanio kaj portempe revenis al Japanio. 


Li estas fakulo pri la romaa lingvo kaj lastatempe eldonis libron Lingvistiko de sorĉaĵoj (Foto sube-dekstra). 

Ne evitebla sorto ĉar en Rumanio estas multaj sorĉistinoj cetere... romaaj. 

Inter la kunvenantoj sin trovis ankaŭ s-ro SUZUKI Ryuzo (Dua de dekstre en la dekstra foto), 22-jaraĝa studento en Chiba kaj konata al la legantoj de tiu ĉi revuo kiel kontribuanto al la rubriko "Akrevide, Akreflare". 

En novembro 2024 aperis libro kiun li kunaŭtoris, kaj lastatempe jam eliris ĝia reviziita eldono (Foto sube-maldekstra)! 

Temas pri lernolibro de la germana por la enirekzameno de la Universitato de Tokio. 

La afero estis iniciatita de eminenta esperantisto, d-ro WATANABE Katsuyoshi. 

Li invitis s-ron Suzuki kunlabori en la projekto leginte lian artikolon pri la germana en la julia numero de La Revuo Orienta en 2023 kaj impresite de lia fervoro pri la lingvo. 

(Red.) 

書籍タイトル（一部ドイツ語）

Deutsch für die Universität Tokyo 


記事続き: (Daŭrigo de p.7)

(Daŭrigo de p.7) diversajn aspektojn de la indonezia kulturo. Ne mankis ankaŭ koncertoj de Esperanto-muziko, dum kiuj sekvante LKK-anojn kaj helpantojn, ni ĉiuj kantis esperante kaj dancis kune. 

Ju pli da popularaj esperantaj kantoj mi rekonis, des pli mi sentis min parto de esperantujo. 

Inter multaj vesperaj koncertoj, la plej speciala por ni japanoj estis tiu de la japana muzikisto Mitt. 

Lia familio rilatas al la religia grupo Oomoto, kaj li estis invitita prezenti siajn kantojn en la kongreso. 

Li kutime kantas japane kaj angle, sed preparis esperantajn kantojn por ĉi tiu okazo, kaj unu el ili estis preparita kiel temkanto de la 11-a Azia- Oceania Kongreso, okazinta lastmonate en Okajamo. 

Mi interpretis lin dum la koncerto, sed je la fino li mem diris al la aŭskultantoj en Esperanto, "La venontan fojon kiam mi vidos vin, mi pli bone parolos Esperanton!" 

Sugesto al la japana esperantujo? 

Ĉi tiu kongreso estis mia dua junulara Esperanto-evento, kaj la gaja kaj energia etoso inter junaj esperantistoj denove allogis min. Ni kune pasigis la belegan semajnon, babilante, manĝante, ekskursante, kantante, kaj dancante. Notinde, ke ankaŭ multaj junuloj kaj studentoj esperantistaj ŝatas tiajn sociajn aktivecojn. Por tiuj junuloj, egale gravas la sociaj aktivecoj fari novajn amikojn, esti parto de komunumo same kiel studado kaj klubaj agadoj. Nun ni provas instigi pli da junuloj lerni aŭ uzi Esperanton en Japanio. Kaj la speco de amikeco, kiu ekestas en esperantaj eventoj kiaj IJK, povus esti bona maniero altiri junulojn al la esperantista komunumo. 

フッター

La Revuo Orienta 2025 oktobro. 